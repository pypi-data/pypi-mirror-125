<!--#set var="PO_FILE"
 value='<a href="/philosophy/po/can-you-trust.cs.po">
 https://www.gnu.org/philosophy/po/can-you-trust.cs.po</a>'
 --><!--#set var="ORIGINAL_FILE" value="/philosophy/can-you-trust.html"
 --><!--#set var="DIFF_FILE" value="/philosophy/po/can-you-trust.cs-diff.html"
 --><!--#set var="OUTDATED_SINCE" value="2015-02-26" -->

<!--#include virtual="/server/header.cs.html" -->
<!-- Parent-Version: 1.79 -->

<!-- This file is automatically generated by GNUnited Nations! -->
<title>Můžete svému počítači věřit? – Projekt GNU – Nadace pro svobodný software</title>

<!--#include virtual="/philosophy/po/can-you-trust.translist" -->
<!--#include virtual="/server/banner.cs.html" -->
<!--#include virtual="/server/outdated.cs.html" -->
<h2>Můžete svému počítači věřit?</h2>

<p>napsal <a href="http://www.stallman.org/">Richard Stallman</a></p>

<p>
Od koho by měl váš počítač přijímat rozkazy? Většina lidí si myslí, že
jejich počítač by měl poslouchat je, ne někoho jiného. V rámci plánu zvaného
„důvěryhodné počítání“ („trusted computing“) se velké mediální korporace
(včetně filmových a nahrávacích společností) společně s počítačovými firmami
jako Microsoft a Intel snaží přimět váš počítač, aby poslouchal je místo
vás. (Tento plán se v pojetí Microsoftu nazývá Palladium.) Proprietární
programy obsahovaly zákeřné funkce již dříve, ale tento plán to umožní dělat
univerzálněji.</p>
<p>
Proprietární software v zásadě znamená, že nemáte pod kontrolou, co program
dělá; nemůžete studovat zdrojový kód nebo ho měnit. Není překvapením, že
vychytralí obchodníci našli způsob jak využít svoji nadvládu nad softwarem,
aby vás dostali do nevýhodného postavení. Microsoft to udělal několikrát:
jedna verze Windows byla navržena tak, aby hlásila Microsoftu, jaký všechen
software máte na svém pevném disku; nedávná „bezpečnostní“ aktualizace
přehrávače Windows Media Player vyžadovala, aby uživatel souhlasil s novými
omezujícími podmínkami. Ale Microsoft v tom není sám: KaZaa, program na
sdílení hudby, je navržen tak, že obchodní partneři KaZaa můžou pronajímat
váš počítač svým klientům. Tyto škodlivé funkce jsou často utajené, ale i
když o nich víte, je problém je odstranit, jelikož nemáte přístup ke
zdrojovému kódu.</p>
<p>
V minulosti šlo o ojedinělé případy. „Trusted computing“ by z toho ale
udělal běžnou praxi. Správný název je „Proradné počítání“ („Treacherous
computing“), protože v plánu je zajistit, aby vás váš počítač systematicky
neposlouchal. Jde vlastně o to, aby váš počítač přestal fungovat jako obecné
mnohoúčelové zařízení. Každá operace by musela být explicitně povolena.</p>
<p>
Technická podstata proradného počítání spočívá v tom, že počítač bude
vybaven digitálním šifrovacím a podepisovacím zařízením a klíče nebudete mít
k dispozici. Proprietární programy budou toto zařízení používat ke kontrole
nad tím, které programy smíte spouštět, k jakým dokumentům a datům smíte
přistupovat a jakým programům je smíte předávat. Proprietární programy budou
neustále stahovat z Internetu nová autorizační pravidla a automaticky je
aplikovat při vaší práci. Když neumožníte svému počítači periodické
stahování nových pravidel z Internetu, budou automaticky vypnuty některé
jeho funkce.</p>
<p>
Hollywood a nahrávací společnosti pochopitelně plánují použít proradné
počítání pro Digital Restrictions Management (DRM) tak, aby stažená videa a
písničky šly přehrát jen na daném počítači. Sdílení bude zcela nemožné,
alespoň při používání autorizovaných souborů získaných od těchto
společností. Vy – veřejnost – byste měli mít svobodu a možnost
sdílet. (Předpokládám, že někdo objeví způsob, jak vytvořit nezašifrované
verze a nahrávat je a sdílet, takže DRM neuspěje, ale to není žádná omluva
pro tento systém.)</p>
<p>
Znemožnění sdílení je dost špatné, ale jsou tu i horší věci. Existují plány,
že se stejné zařízení použije pro e-maily a dokumenty – což povede např. k
tomu, že e-mail zmizí po dvou týdnech nebo k dokumentům, které půjde číst
pouze na počítačích jedné firmy.</p>
<p>
Představte si, že dostanete e-mail od svého šéfa, kterým vám nařídí udělat
něco, co považujete za riskantní; o měsíc později, když se vám uposlechnutí
příkazu vymstí, nebudete moci použít daný e-mail, abyste dokázali, že to
nebylo vaše rozhodnutí. „Dostat to písemně“ vás neochrání, když je příkaz
psaný mizejícím inkoustem.</p>
<p>
Představte si, že dostanete e-mail od svého šéfa, který zavádí nelegální
nebo morálně nepřijatelné nařízení, jako např. zničit informace o auditu
společnosti nebo umožní, aby se nebezpečná hrozba vaší zemi
nekontrolovatelně šířila. V současnosti můžete takový e-mail poslat
novinářovi a odkrýt tyto aktivity. V případě proradného počítání nebude mít
možnost si dokument přečíst; jeho počítač ho odmítne poslechnout. Proradné
počítání představuje ráj pro korupci.</p>
<p>
Textové editory jako Microsoft Word mohou využít proradné počítání při
ukládání vašich dokumentů k tomu, aby dokument nešel přečíst v konkurenčních
editorech. Dnes musíme zjišťovat, jak funguje tajný formát Wordu, pomocí
pracných experimentů, abychom mohli vytvořit svobodné textové editory, které
čtou dokumenty vytvořené ve Wordu. Když Word při ukládání dokumenty
zašifruje s použitím proradného počítání, komunita svobodného softwaru
nebude mít šanci vytvořit software, který by je četl – a kdybychom mohli,
byly by takové programy nelegální podle Digital Millennium Copyright Act.</p>
<p>
Programy využívající proradné počítání budou neustále stahovat z Internetu
nová autorizační pravidla a automaticky je aplikovat při vaší práci. Když se
Microsoftu nebo americké vládě nebude líbit, co jste v nějakém dokumentu
napsali, mohou poslat instrukce všem počítačům, aby zamezily uživatelům ve
čtení vašeho dokumentu. Vaše texty by byly předmětem retroaktivního mazání
ve stylu 1984. I vám samotným může být znemožněno, abyste je četli.</p>
<p>
Možná si myslíte, že byste mohli zjistit, jaké ošklivé věci aplikace
proradného počítání dělají, prostudovat, jak bolestivé to je a rozhodnout
se, zda je akceptovat nebo ne. I kdybyste to mohli vyzkoumat, bylo by
bláhové přijmout takový obchod, navíc ani nemůžete čekat, že podmínky
„obchodu“ zůstanou stejné. Jakmile začnete spoléhat na používání takového
programu, jste závislí a oni to vědí; mohou změnit podmínky. Některé
aplikace automaticky stahují aktualizace, které přinášejí jiné chování
programu –- a nechtějí vám dát na výběr, zda upgradovat nebo ne.</p>
<p>
Dnes můžete předejít omezením, které přináší proprietární software, tím, že
ho nebudete používat. Když používáte GNU/Linux nebo jiný svobodný operační
systém a když se vyhnete instalaci proprietárních aplikací, pak jste to vy,
kdo rozhoduje o tom, co bude váš počítač dělat. Když bude mít nějaký
svobodný program škodlivou vlastnost, ostatní vývojáři v komunitě ji
odstraní a vy můžete používat opravenou verzi. Můžete také provozovat
svobodné aplikace a nástroje na nesvobodném operačním systému; což vám
nedává plnou svobodu, ale mnozí uživatelé tak činí.</p>
<p>
Proradné počítání ohrožuje existenci svobodných operačních systémů a
svobodných aplikací, jelikož byste nemuseli mít možnost je vůbec
spustit. Některé verze proradného počítání by vyžadovaly, aby operační
systém byl speciálně autorizován určitou firmou. Svobodné operační systémy
by nebylo možné instalovat. Některé verze proradného počítání by vyžadovaly,
aby každý program byl speciálně autorizovaný dodavatelem operačního
systému. Nemohli byste provozovat svobodné aplikace na takovém
systému. Kdybyste přišli na způsob, jak to obejít, a někomu o něm řekli, byl
by to trestný čin.</p>
<p>
Existují návrhy amerických zákonů, které by vyžadovaly, aby všechny počítače
podporovaly proradné počítání a zakazovaly připojování starých počítačů k
Internetu. Zákon CBDTPA (kterému říkáme Consume But Don't Try Programming
Act – Konzumuj, ale nepokoušej se programovat)  je jedním z nich. Ale i když
vás pomocí zákonů nedonutí na proradné počítání přejít, tlak na to, abyste
ho přijali, bude obrovský. Dnes lidé často používají formát Wordu pro
komunikaci, ačkoli to způsobuje řadu problémů (viz <a
href="/philosophy/no-word-attachments.html">„Můžeme skoncovat s přílohami ve
formátu .doc“</a>). Pokud by pouze stroje vybavené proradným počítáním byly
schopné číst poslední wordovské dokumenty, mnoho lidí by na ně přešlo v
případě, že by se na tuto situaci dívali pohledu individuální akce (ber,
nebo nech ležet). K odvrácení proradného počítání se musíme spojit a čelit
situaci kolektivní volbou.</p>
<p>
Více informací o proradném počítání najdete na <a
href="http://www.cl.cam.ac.uk/users/rja14/tcpa-faq.html">http://www.cl.cam.ac.uk/users/rja14/tcpa-faq.html</a>.</p>
<p>
Zastavení proradného počítání bude vyžadovat organizaci velkého množství
občanů. Potřebujeme vaši pomoc! Podpořte prosím <a
href="http://DefectiveByDesign.org">Defective by Design</a>, kampaň FSF
proti Digital Restrictions Management (DRM).</p>

<h3>Dovětek</h3>

<ol>
<li><p>
V oblasti počítačové bezpečnosti se pojem „trusted computing“ používá v
jiném smyslu – pozor na záměnu těchto dvou významů.</p></li>

<li><p>
Projekt GNU distribuuje GNU Privacy Guard, program, který implementuje
kryptografii s veřejnými klíči a elektronickými podpisy, který můžete použít
k posílání bezpečných a důvěrných e-mailů. Je užitečné prozkoumat, jak se
GPG liší od proradného počítání a pochopit, co činí jedno užitečným a druhé
tak nebezpečným.</p>
<p>
Když někdo použije GPG, aby vám zaslal šifrovaný dokument, a vy použijete
GPG k jeho rozkódování, výsledkem je dešifrovaný dokument, který můžete
číst, přeposlat, kopírovat a dokonce opět zašifrovat a bezpečně poslat
někomu dalšímu. Aplikace proradného počítání by vám dovolila číst slova na
obrazovce, ale nedovolila by vám vytvořit nezašifrovaný dokument, který
byste mohli používat jiným způsobem. GPG, svobodný softwarový balíček, dává
bezpečnostní funkce k dispozici uživatelům; <em>oni</em> používají
<em>to</em>. Proradné počítání je navrženo tak, aby uvalilo omezení na
uživatele; <em>to</em> používá <em>je</em>.</p></li>

<li><p id="beneficial">
Zastánci proradného počítání zaměřují svoji argumentaci na jeho prospěšné
použití. Co říkají, je často pravdivé, avšak nepodstatné.</p>
<p>
Jako většina hardwaru, i hardware vybavený proradným počítáním může být
využit k účelům, které neškodí. Ale tyto funkcionality lze implementovat
jiným způsobem, bez hardwaru s proradným počítáním. Principiální rozdíl,
který proradné počítání přináší pro uživatele, spočívá v nechutných
následcích: vybavit váš počítač tak, aby pracoval proti vám.</p>
<p>
Co říkají, je pravda a co říkám já, je rovněž pravda. Dejte je dohromady a
co dostanete? Proradné počítání je plán jak nám sebrat naši svobodu a
nabídnout přitom nepodstatné výhody, které mají odvést naši pozornost od
toho, co bychom ztratili.</p></li>

<li><p>
Microsoft prezentuje Palladium jako bezpečnostní opatření a prohlašuje, že
bude fungovat jako ochrana před viry, ale toto prohlášení je zjevně
nepravdivé. Prezentace od Microsoft Research z října 2002 tvrdila, že jedna
ze specifikací Palladia je, že existující operační systémy a aplikace bude
možné nadále provozovat; tedy i viry budou moci běžet na počítačích a budou
dělat vše, co dělají teď.</p>
<p>
Když zaměstnanci Microsoftu mluví o „bezpečnosti“ v souvislosti s Palladiem,
nemyslí tím to, co se normálně tímto slovem myslí: ochrana počítače před
věcmi, které nechcete. Myslí tím ochranu vašich kopií dat před vámi
samotnými, abyste s nimi nemohli pracovat způsobem, kterým oni nechtějí. V
prezentaci bylo vyjmenováno několik typů tajemství, které může Palladium
chránit včetně „tajemství třetích stran“ a „uživatelských tajemství“ – ale
„uživatelská tajemství“ dáno do uvozovek, což poukazuje na to, že jde o něco
absurdního v kontextu Palladia.</p>
<p>
V prezentaci se často vyskytovala slova, která obvykle spojujeme s
bezpečností, jako „útok“, „škodlivý kód“, „podvrhávání“ nebo
„důvěryhodný“. Žádné z těch slov zde neznamená to, co normálně
znamená. „Útok“ neznamená, že se vám někdo snaží ublížit, znamená, že se
pokoušíte kopírovat hudbu. „Škodlivý kód“ znamená vámi instalovaný program,
který dělá něco, co někdo jiný nechce, aby váš počítač dělal. „Podvrhávání“
neznamená, že se vás někdo snaží oklamat, ale že vy se snažíte obejít
Palladium. Atd.</p></li>

<li><p>
Předchozí prohlášení vývojářů Palladia zavádí předpoklad, že kdokoli, kdo
vyvinul nebo shromáždil informaci, má mít totální kontrolu nad tím, jak s ní
budete pracovat. To by znamenalo revoluční zvrat dřívějších představ o etice
a právním systému a vytvořilo bezprecedentní systém kontroly. Specifické
problémy těchto systémů nejsou náhodou; vycházejí z jejich základního
cíle. Cíl těchto systémů je to, co musíme odmítnout.</p></li>
</ol>

<hr class="thin" />

<blockquote id="fsfs"><p>Tato esej vyšla v knize <a
href="http://shop.fsf.org/product/free-software-free-society/"><cite>Svobodný
software, Svobodná společnost: Vybrané eseje Richarda
M. Stallmana</cite></a> (anglicky).</p></blockquote>

<div class="translators-notes">

<!--TRANSLATORS: Use space (SPC) as msgstr if you don't have notes.-->
 </div>
</div>

<!-- for id="content", starts in the include above -->
<!--#include virtual="/server/footer.cs.html" -->
<div id="footer">
<div class="unprintable">

<p>Dotazy ohledně FSF a GNU prosím posílejte na <a
href="mailto:gnu@gnu.org">&lt;gnu@gnu.org&gt;</a>.  Jsou tu i <a
href="/contact/">další možnosti jak kontaktovat</a> nadaci FSF. Ohledně
nefunkčních odkazů a dalších návrhů nebo oprav se prosím obracejte na <a
href="mailto:webmasters@gnu.org">&lt;webmasters@gnu.org&gt;</a>.</p>

<p>
<!-- TRANSLATORS: Ignore the original text in this paragraph,
        replace it with the translation of these two:

        We work hard and do our best to provide accurate, good quality
        translations.  However, we are not exempt from imperfection.
        Please send your comments and general suggestions in this regard
        to <a href="mailto:web-translators@gnu.org">

        &lt;web-translators@gnu.org&gt;</a>.</p>

        <p>For information on coordinating and submitting translations of
        our web pages, see <a
        href="/server/standards/README.translations.html">Translations
        README</a>. -->
Pracujeme tvrdě a děláme to nejlepší, abychom vám přinesli přesné a kvalitní
překlady. Nicméně i my můžeme udělat chybu. Vaše komentáře a návrhy na
vylepšení vítáme na adrese <a href="mailto:web-translators@gnu.org">
&lt;web-translators@gnu.org&gt;</a>.</p> <p>Přečtěte si prosím  <a
href="/server/standards/README.translations.html">Příručku překladatele</a>,
kde se dozvíte, jak koordinovat svoji práci a posílat překlady tohoto
článku.</p>
</div>

<p>Copyright &copy; 2002, 2007, 2014 Richard Stallman</p>
<p>Tato stránka je vydána pod licencí <a rel="license"
href="http://creativecommons.org/licenses/by-nd/4.0/deed.cs">Creative
Commons Uveďte původ-Nezpracovávejte 4.0 Mezinárodní License</a>.</p>

<!--#include virtual="/server/bottom-notes.cs.html" -->
<div class="translators-credits">

<!--TRANSLATORS: Use space (SPC) as msgstr if you don't want credits.-->
Překlad: František Kučera</div>

<p class="unprintable"><!-- timestamp start -->
Aktualizováno:

$Date: 2020/12/08 20:08:43 $

<!-- timestamp end -->
</p>
</div>
</div>
</body>
</html>
