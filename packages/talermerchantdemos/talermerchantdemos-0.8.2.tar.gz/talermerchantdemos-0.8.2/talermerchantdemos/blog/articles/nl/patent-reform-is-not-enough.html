<!--#set var="ENGLISH_PAGE" value="/philosophy/patent-reform-is-not-enough.en.html" -->

<!--#include virtual="/server/header.nl.html" -->
<!-- Parent-Version: 1.77 -->

<!-- This file is automatically generated by GNUnited Nations! -->
<title>Patenthervorming is Niet Voldoende - GNU Project - Free Software Foundation</title>

<!--#include virtual="/philosophy/po/patent-reform-is-not-enough.translist" -->
<!--#include virtual="/server/banner.nl.html" -->
<h2>Patenthervorming is Niet Voldoende</h2>

<p>
Wanneer mensen voor het eerst van het patentprobleem horen gaat de aandacht
vaak uit naar de opvallende voorbeelden: patenten op technieken die allang
bekend zijn. Dit soort technieken zijn bijvoorbeeld het sorteren van een
verzameling formules op een dusdanige manier dat geen enkele variabele wordt
gebruikt voordat hij is berekend (beter bekend als &ldquo;natuurlijke orde
herberekening&rdquo; in spreadsheets) en het gebruik van &ldquo;exclusive-or
&rdquo; voor het wijzigen van de bitmap van een scherm.</p>

<p>
Door de aandacht voor deze voorbeelden zullen sommige mensen de rest van het
probleem vergeten. Zij zullen positief staan tegenover het standpunt dat het
patentsysteem in principe goed is maar alleen wat &ldquo;hervormingen&rdquo;
nodig heeft om goed te functioneren.</p>

<p>
Maar zal een correcte uitvoering van de regels ook de problemen op
software-patenten oplossen? Laten we naar een voorbeeld kijken.</p>

<p>
In de vroege jaren 90 hadden we heel hard een nieuw vrij programma nodig
voor datacompressie omdat het oude &ldquo;standaard&rdquo; programma
&ldquo;compress&rdquo; door patenten voor ons onbruikbaar was geworden. In
April van 1991 kwam softwareontwikkelaar Ross Williams met een aantal
compressieprogramma's die nieuwe algoritmen gebruikten die hij zelf had
gemaakt. De verbeterde snelheid en kwaliteit van compressie trok al gauw
veel gebruikers.</p>

<p>
September van dat jaar, een week voordat de FSF deze programma's wilde
uitbrengen als de nieuwe standaard voor het distribueren van bestanden, kwam
ook hier een kink in de kabel via een nieuw patent met nummer 5.049.881.</p>

<p>
Volgens de regels van het patentsysteem mag het publiek deze programma's
gebruiken (oftewel is het patent niet geldig) wanneer er sprake is van
&ldquo;prior art&rdquo; (eerdere publicatie): als het idee al was
gepubliceerd voordat het patent werd aangevraagd. Dat was op 18 Juni
1990. De publicatie van Williams in April 1991 was daarna, dus dat telde
niet.</p>

<p>
Een student had eenzelfde algoritme beschreven in 1988-1989, in een verslag
aan de universiteit van San Francisco maar dat verslag was nooit
gepubliceerd. En dus geldt het niet als &ldquo;prior art&rdquo; onder de
huidige regels.</p>

<p>
Hervormingen om het systeem &ldquo;correct&rdquo; te laten werken zouden dit
probleem niet hebben verholpen. Volgens de huidige regels met betrekking tot
patenten lijkt dit patent geldig. Er was geen &ldquo;prior art&rdquo;. Het
is ook geen &ldquo;triviaal&rdquo; patent volgens de geldende regels (zoals
de meeste patenten is het niet wereldschokkend en ook niet triviaal maar
iets er tussenin). De fout zit hem in de regels zelf, niet in de uitvoering
ervan.</p>

<p>
Binnen het Amerikaanse rechtssysteem is een patent bedoeld als een compromis
tussen de maatschappij en individuen; het is de bedoeling dat de
maatschappij profiteert van de publicatie van technieken die anders niet tot
onze beschikking zouden staan. Het is ook duidelijk dat de maatschappij niet
profiteert van patentnummer 5.049.881. De techniek zou sowieso beschikbaar
komen. Het was gemakkelijk te achterhalen dat verschillende mensen dit rond
hetzelfde tijdstip deden.</p>

<p>
Gegeven de huidige regels hangt de bruikbaarheid van het programma van
Williams dus af van het feit of iemand hetzelfde idee v&oacute;&oacute;r 18
Juni 1990 heeft gepubliceerd. Oftewel, het hangt af van geluk. Een dergelijk
systeem is goed voor een juridisch steekspel maar niet voor vooruitgang in
de software.</p>

<p>
Het patentbureau beter opvoeden zodat ze beter naar &ldquo;prior art&rdquo;
kijken kan de ergste blunders voorkomen. Het zal echter niet het grotere
probleem, dat van het patenteren van ieder <em>nieuw</em> snufje op het
gebied van computers zoals Williams en de zijnen onafhankelijk hadden
ontwikkeld, oplossen.</p>

<p>
Daarmee veranderen we software in een moeras. Zelfs een innovatief programma
gebruikt altijd nog tientallen niet-zo-nieuwe technieken en snufjes, op
ieder daarvan zou een patent kunnen rusten. Of we bevoegd zijn om ieder
snufje te gebruiken zal dus afhangen van geluk. En wanneer we de helft van
de tijd geen geluk hebben, zullen maar weinig programma's eraan ontkomen dat
ze een groot aantal patenten schenden. Om de patenten heen laveren zal
moeilijker worden dan het schrijven van software. Zoals <cite>The
Economist</cite> al stelde, softwarepatenten zijn slecht voor de economie.</p>

<h3>Wat jij kan doen om te helpen</h3>

<p>
<!-- [Dead as of 2019-03-23] support <a href="http://stopsoftwarepatents.eu/">
this
petition</a> for a Europe free of software patents, and -->
Er is een groot offensief in Europa om softwarepatenten tegen te houden. Zie
de <a href="http://www.ffii.org"> website van de FFII</a> voor verdere
details over hoe je kunt helpen.</p>

<div class="translators-notes">

<!--TRANSLATORS: Use space (SPC) as msgstr if you don't have notes.-->
 </div>
</div>

<!-- for id="content", starts in the include above -->
<!--#include virtual="/server/footer.nl.html" -->
<div id="footer">
<div class="unprintable">

<p>Gelieve algemene vragen over FSF &amp; GNU te sturen naar <a
href="mailto:gnu@gnu.org">&lt;gnu@gnu.org&gt;</a>. Er zijn ook nog <a
href="/contact/">andere manieren om in contact te komen</a> met de
FSF. Foute links en andere correcties graag sturen aan <a
href="mailto:webmasters@gnu.org">&lt;webmasters@gnu.org&gt;</a>.</p>

<p>
<!-- TRANSLATORS: Ignore the original text in this paragraph,
        replace it with the translation of these two:

        We work hard and do our best to provide accurate, good quality
        translations.  However, we are not exempt from imperfection.
        Please send your comments and general suggestions in this regard
        to <a href="mailto:web-translators@gnu.org">

        &lt;web-translators@gnu.org&gt;</a>.</p>

        <p>For information on coordinating and submitting translations of
        our web pages, see <a
        href="/server/standards/README.translations.html">Translations
        README</a>. -->
We doen ons best om goede vertalingen te maken maar staan altijd open voor
verbeteringen. Suggesties, op- en aanmerkingen sturen aan: <a
href="mailto:web-translators@gnu.org">&lt;web-translators@gnu.org&gt;</a>.</p>
<p>Zie <a href="/server/standards/README.translations.html"> Translations
README</a> voor informatie over het onderhoud van vertalingen op deze
website.</p>
</div>

<p>Copyright &copy; 1996, 1997, 1998, 2001, 2008, 2019 Free Software
Foundation, Inc.</p>

<p>Deze pagina is uitgebracht onder een <a rel="license"
href="https://creativecommons.org/licenses/by-nd/4.0/deed.nl">Creative
Commons Naamsvermelding-GeenAfgeleideWerken 4.0 Internationaal licentie</a>.</p>

<!--#include virtual="/server/bottom-notes.nl.html" -->
<div class="translators-credits">

<!--TRANSLATORS: Use space (SPC) as msgstr if you don't want credits.-->
 </div>

<p class="unprintable"><!-- timestamp start -->
Bijgewerkt:

$Date: 2019/08/02 10:31:51 $

<!-- timestamp end -->
</p>
</div>
</div>
</body>
</html>
